# Richtlijnen voor Extensies in Logboek Dataverwerkingen

## Inleiding
Extensies worden toegevoegd aan een standaard wanneer de core-standaard niet alle benodigde functionaliteiten biedt die de gebruiker van de standaard nodig heeft. Dit kan voorkomen wanneer verschillende sectoren andere eisen stellen aan de standaard.

Bijvoorbeeld:

In de zorgsector moeten logs mogelijk strenger gecontroleerd worden vanwege gevoelige gegevens zoals patiëntendossiers.
In het onderwijs kunnen er andere gegevens worden gelogd, zoals toetsresultaten of inschrijvingsgegevens, waarbij minder strenge controle nodig is.

Of een extensie noodzakelijk of optioneel is, hangt af van de gebruiker van de standaard en de eisen binnen een sector. Als een organisatie haar taken volledig kan uitvoeren met de core-standaard, is een extensie niet verplicht. Echter, in situaties waarin extra functionaliteit nodig is, kan een extensie een waardevolle toevoeging zijn, bijvoorbeeld om sector-specifieke eisen te ondersteunen.

## Randvoorwaarden
Bij het ontwerpen van een extensie moet rekening worden gehouden met:
- **Compatibiliteit**: De extensie moet voldoen aan de voorgeschreven normen of protocollen van de core standaard.
- **Interoperabiliteit**: De extensie moet correct functioneren binnen de core van de standaard in samenwerking met andere extensies.

### Compatibiliteit

De extensie mag geen verplichte of benodigde velden van de core-standaard tegenspreken, aanpassen of overschrijven en moet zich houden aan de verplichte velden. Extensies mogen alleen optionele functionaliteit toevoegen.

***1. De extensies mogen geen bestaande functionaliteiten herdefinieren***
<br>
De extensie mag geen bestaande protocollen vanuit de core-standaard overschrijven, maar wel extra protocollen als ondersteuning toevoegen als deze compatibel zijn met de core-standaard.

**(DRAFT MOET NOG BESPROKEN WORDEN)  ----v**
***2. De extensie mag nieuwe velden toelaten in de interface van het component Logboek, maar niet de bestaande manier van linken aanpassen***
<br>
De extensie mag extra velden toevoegen aan de interface van de component `Logboek`, maar mag **niet** de bestaande velden overschrijven. 

Voorbeeld onderwijssector: Een instelling in het onderwijs wilt een extensie maken op deze standaard. Dan mogen nieuwe velden zoals ```exam_attempt_number``` toegevoegd worden, maar mogen verplichte velden zoals ```trace_id``` en ```span_id``` **niet** veranderd worden.
**EIND DRAFT**

### Interoperabiliteit
Interoperabiliteit is nodig om samenwerking tussen verschillende systemenen aan te sporen en om te voorkomen dat het niet in conflict komt met andere extensies. De extensie mag de samenwerkingen tussen systemen niet verstoren, vooral als data wordt uitgewisseld tussen verschillende organisaties. 

Elke extensie moet een unieke namespace hebben om conflicten te voorkomen. Een extensie mag geen velden gebruiken die al door andere extensies gebruikt worden, hierdoor kunnen er juist conflicten ontstaan. Dit is cruciaal om uniek te houden voor het geval dat een systeem gebruik maakt van verschillende extensies en deze met elkaar wilt laten samenwerken.

#### Belang unieke namespaces a.d.h.v. voorbeeldcase student
In deze voorbeeldcase wordt uitgegaan van een school die informatie wil ophalen over de status van een student binnen een hogeschool en de status van zijn examenrecht in één API-call. Dit is nodig om te zien of de student nog is ingeschreven bij de school en of hij het examen mag afleggen.

Het systeem roept hiervoor een bepaalde API-call aan, namelijk ```https://www.schoolapi.nl/student?id=123&status_exam```.

Die krijgt vervolgens het volgende response terug:

```
  id: student115839
  status: ingeschreven
  id: examenNederlands
  status: gemachtigd
```
De velden ```ìd``` en ```status``` komen twee keer voor, maar het systeem kan niet herkennen welke van deze velden bij de student horen en welke bij het examen. 
Hierdoor kan het systeem ten onrechte verkeerde data terugkoppelen, omdat gebruik gemaakt wordt van dezelfde namespaces voor twee verschillende datavelden.

Maar op het moment dat er wel gebruik gemaakt wordt van unieke namespaces zoals `student` en `exam` en duidelijk onderscheid maakt, kan het systeem de velden wel duidelijk herkennen. 

Hiermee kan je gebruik maken van twee extensies tegelijkertijd en krijg je het volgende response terug:

```
  dpl.student.id: student115839
  dpl.student.status: ingeschreven
  dpl.exam.id: examenNederlands
  dpl.exam.status: gemachtigd
```

Dit is enkel een voorbeeld van als er gebruik wordt gemaakt van twee extensies, maar op het moment dat er meer dan twee extensies gebruikt worden, kan het overzicht van de response zo lang worden dat het onoverzichtelijk voor de gebruiker wordt. 

# Verschil tussen de Extensie en de Core Standaard
De extensie voegt aanvullende functionaliteit toe die niet verplicht is, zoals bijvoorbeeld extra velden of regels die bedoeld zijn voor specifieke domeinen.

De core biedt dus alleen generieke functionaliteit en de extensie voegt alleen specifieke mogelijkheden toe voor een bepaalde context.

Als een organisatie haar taken niet volledig kan uitvoeren met de core-standaard, dan komt een extensie goed te pas.
## Wat moet er in een extensiedocumentatie staan?
Elke extensie moet minimaal de volgende onderdelen bevatten:
- **Nut**: Wat is het doel van deze extensie? Voor wie is deze extensie ontworpen?
- **Technische details**: Hoe werkt de extensie in samenwerking met de core-standaard? Wat zijn de toegevoegde functionaliteiten vanuit de extensie op de core-standaard?
- **Benoem voorbeeldsituaties van hoe de extensie toegepast kan worden**
- **Beperkingen**: Beschrijf wat je niet met de extensie kan.

## Schrijfwijze en stijl
- Gebruik een formele en eenduidige schrijfstijl.
- Definieer alle termen duidelijk.
- Zorg voor consistente naamgeving.

## Relevante Standaarden
Voeg hier links toe naar andere relevante standaarden om dubbel werk te voorkomen.

## Discussiepunten

- In 5.1 staat dat de protrocollen die wordt gebruikt tussen applicatie en logboek voor het uitvoeren van transacties tussen applicaties niet worden voorgeschreven in de standaard en dat dat de vrijheid biedt om de standaard toe te voegen aan vrijwel iedere softwareoplossing. De vraag is hier echter mag de extensie dan juist wel of niet specifieke protocollen afdwingen die de standaard zelf niet voorschrijft? **Antwoord**: Past niet bij de extensie, meer bij een profiel bijv. wij gebruiken bepaalde protocol dan kan het handig zijn. Op dit moment geen zin om erover te schrijven in de guideline. Pas op het moment dat er een passende use case plaatsvindt.
- Mag de extensie nieuwe velden in het interface toelaten zoals bijvoorbeeld in het component Logboek?


